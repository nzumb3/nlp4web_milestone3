Campet
###BREAK###
CAMPET è il nome di un gruppo vocale che esegue musica 'a cappella', senza accompagnamento strumentale. Il film racconta la storia della registrazione e della pubblicazione del loro album "VOCALI e CONSONANTI". Si ripercorre la storia del gruppo, nato anni addietro per volontà di Sergio e Andrea, già musicisti di valore, che, dopo aver assistito ad un concerto dei mitici Swingle Singers, decidono di tentare la strada del canto corale, insieme ad altre 'voci'. Dopo alcuni mesi di preparazione, debuttano in un concerto organizzato da Adalberto, che diventerà in seguito il loro produttore discografico. La scaletta della serata comprende rielaborazioni di brani di musica classica e leggera. All'inizio del '95 Adalberto propone al gruppo di registrare il primo album. Dopo un periodo di dubbio, si decide di tentare il salto, scegliendo insieme genere ed epoca dei brani da inserire nell'album. Eccoci allora in sala di registrazione, fra smarrimento e perplessità. Finalmente si arriva alla pubblicazione dell'album, che comprende cover di brani di musica leggera italiana dagli anni '40 agli anni '70, e la serata di presentazione riscuote un meritato successo, con un pubblico festante di spettatori e critici.
###BREAK###
Biography, Musical, 